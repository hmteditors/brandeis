<TEI.2>
<teiHeader>
<fileDesc>
<titleStmt>
<title>Iliad 1B</title>
</titleStmt>
<publicationStmt>
<p>publication statment goes here.</p>
</publicationStmt>
<sourceDesc>
<p>source description goes here. </p>
</sourceDesc>
</fileDesc>
<profileDesc>
<langUsage>
<language id="grc">Greek, in Unicode</language>
<language id="eng">English</language>
</langUsage>
</profileDesc>
</teiHeader>
<text>
<body lang="grc">
<div n="1">
<l n="1">μῆνιν ἄειδε θεὰ πηληϊάδεω ἀχιλῆος</l>
<l n="2">οὐλομένην, ἣ μυρί᾽ ἀχαιοῖς ἄλγε᾽ ἔθηκε,</l>
<l n="3">πολλὰς δ᾽ἰφθίμους ψυχὰς ἄϊδι προΐαψεν</l>
<l n="4">ἡρώων,αὐτοὺς δ᾽ἑλώρια τεῦχε κύνεσσιν</l>
<l n="5">οἰωνοῖσί τε πᾶσι, διὸς δ᾽ ἐτελείετο βουλή,</l>
<l n="6">ἐξ οὗ δὴ τὰ πρῶτα διαστήτην ἐρίσαντε</l>
<l n="7">ἀτρεΐδης τε ἄναξ ἀνδρῶν καὶ δῖος ἀχιλλεύς.</l>
<l n="8">τίς τάρ σφωε θεῶν ἔριδι ξυνέηκε μάχεσθαι;</l>
<l n="9">λητοῦς καὶ διὸς υἱός· ὃ γὰρ βασιλῆϊ χολωθεὶς</l>
<l n="10">νοῦσον ἀνὰ στρατὸν ὦρσε κακήν, ὀλέκοντο δὲ λαοί,</l>
<l n="11">οὕνεκα τὸν χρύσην ἠτίμασεν ἀρητῆρα</l>
<l n="12">ἀτρεΐδης· ὃ γὰρ ἦλθε θοὰς ἐπὶ νῆας ἀχαιῶν</l>
<l n="13">λυσόμενός τε θύγατρα φέρων τ᾽ ἀπερείσι᾽ ἄποινα,</l>
<l n="14">στέμματ᾽ ἔχων ἐν χερσὶν ἑκηβόλου ἀπόλλωνος</l>
<l n="15">χρυσέῳ ἀνὰ σκήπτρῳ, καὶ ἐλίσσετο πάντας ἀχαιούς,</l>
<l n="16">ἀτρεΐδα δὲ μάλιστα δύω, κοσμήτορε λαῶν·</l>
<l n="17">ἀτρεΐδαι τε καὶ ἄλλοι ἐϋκνήμιδες ἀχαιοί,</l>
<l n="18">ὑμῖν μὲν θεοὶ δοῖεν ὀλύμπια δώματ᾽ ἔχοντες</l>
<l n="19">ἐκπέρσαι πριάμοιο πόλιν, εὖ δ᾽ οἴκαδ᾽ ἱκέσθαι·</l>
<l n="20">παῖδα δ᾽ ἐμοὶ λύσαιτε φίλην, τὰδ᾽ ἄποινα δεχέσθαι,</l>
<l n="21">ἁζόμενοι διὸς υἱὸν ἑκηβόλον ἀπόλλωνα.</l>
<l n="22">ἔνθ᾽ ἄλλοι μὲν πάντες ἐπευφήμησαν ἀχαιοὶ</l>
<l n="23">αἰδεῖσθαί θ᾽ ἱερῆα καὶ ἀγλαὰ δέχθαι ἄποινα·</l>
<l n="24">ἀλλ᾽ οὐκ ἀτρεΐδῃ ἀγαμέμνονι ἥνδανε θυμῷ,</l>
<l n="25">ἀλλὰ κακῶς ἀφίει, κρατερὸν δ᾽ ἐπὶ μῦθον ἔτελλε·</l>
<l n="26">μή σε γέρον κοίλῃσιν ἐγὼ παρὰ νηυσὶ κιχείω</l>
<l n="27">ἢ νῦν δηθύνοντ᾽ ἢ ὕστερον αὖτις ἰόντα,</l>
<l n="28">μή νύ τοι οὐ χραίσμῃ σκῆπτρον καὶ στέμμα θεοῖο·</l>
<l n="29">τὴνδ᾽ ἐγὼ οὐ λύσω· πρίν μιν καὶ γῆρας ἔπεισιν</l>
<l n="30">ἡμετέρῳ ἐνὶ οἴκῳ ἐν ἄργεϊ τηλόθι πάτρης</l>
<l n="31">ἱστὸν ἐποιχομένην καὶ ἐμὸν λέχος ἀντιόωσαν·</l>
<l n="32">ἀλλ᾽ ἴθι μή μ᾽ ἐρέθιζε σαώτερος ὥς κε νέηαι.</l>
<l n="33">ὣς ἔφατ᾽, ἔδεισεν δ᾽ ὁ γέρων καὶ ἐπείθετο μύθῳ·</l>
<l n="34">βῆ δ᾽ ἀκέων παρὰ θῖνα πολυφλοίσβοιο θαλάσσης·</l>
<l n="35">πολλὰδ᾽ ἔπειτ᾽ ἀπάνευθε κιὼν ἠρᾶθ᾽ ὁ γεραιὸς</l>
<l n="36">ἀπόλλωνι ἄνακτι, τὸν ἠΰκομος τέκε λητώ·</l>
<l n="37">κλῦθί μευ ἀργυρότοξ᾽, ὃς χρύσην ἀμφιβέβηκας</l>
<l n="38">κίλλάντε ζαθέην τενέδοιό τε ἶφι ἀνάσσεις,</l>
<l n="39">σμινθεῦ εἴ ποτέ τοι χαρίεντ᾽ ἐπὶ νηὸν ἔρεψα,</l>
<l n="40">ἢ εἰ δή ποτέ τοι κατὰ πίονα μηρί᾽ ἔκηα</l>
<l n="41">ταύρων ἢδ᾽ αἰγῶν, τό δε μοι κρήηνον ἐέλδωρ·</l>
<l n="42">τίσειαν δαναοὶ ἐμὰ δάκρυα σοῖσι βέλεσσιν.</l>
<l n="43">ὣς ἔφατ᾽ εὐχόμενος, τοῦ δ᾽ ἔκλυε φοῖβος ἀπόλλων,</l>
<l n="44">βῆ δὲ κατ᾽ οὐλύμποιο καρήνων χωόμενος κῆρ,</l>
<l n="45">τόξ᾽ ὤμοισιν ἔχων ἀμφηρεφέα τε φαρέτρην·</l>
<l n="46">ἔκλαγξαν δ᾽ ἄρ᾽ ὀϊστοὶ ἐπ᾽ ὤμων χωομένοιο,</l>
<l n="47">αὐτοῦ κινηθέντος· ὃ δ᾽ ἤϊε νυκτὶ ἐοικώς.</l>
<l n="48">ἕζετ᾽ ἔπειτ᾽ ἀπάνευθε νεῶν, μετὰ δ᾽ ἰὸν ἕηκε·</l>
<l n="49">δεινὴ δὲ κλαγγὴ γένετ᾽ ἀργυρέοιο βιοῖο·</l>
<l n="50">οὐρῆας μὲν πρῶτον ἐπῴχετο καὶ κύνας ἀργούς,</l>
<l n="51">αὐτὰρ ἔπειτ᾽ αὐτοῖσι βέλος ἐχεπευκὲς ἐφιεὶς</l>
<l n="52">βάλλ᾽· αἰεὶ δὲ πυραὶ νεκύων καίοντο θαμειαί.</l>
<l n="53">ἐννῆμαρ μὲν ἀνὰ στρατὸν ᾤχετο κῆλα θεοῖο,</l>
<l n="54">τῇ δεκάτῃ δ᾽ ἀγορὴν δὲ καλέσσατο λαὸν ἀχιλλεύς·</l>
<l n="55">τῷ γὰρ ἐπὶ φρεσὶ θῆκε θεὰ λευκώλενος ἥρη·</l>
<l n="56">κήδετο γὰρ δαναῶν, ὅτι ῥα θνήσκοντας ὁρᾶτο.</l>
<l n="57">οἳ δ᾽ ἐπεὶ οὖν ἤγερθεν ὁμηγερέες τ᾽ ἐγένοντο,</l>
<l n="58">τοῖσι δ᾽ ἀνιστάμενος μετέφη πόδας ὠκὺς ἀχιλλεύς·</l>
<l n="59">ἀτρεΐδη νῦν ἄμμε παλιμπλαγχθέντας ὀΐω</l>
<l n="60">ἂψ ἀπονοστήσειν, εἴ κεν θάνατόν γε φύγοιμεν,</l>
<l n="61">εἰ δὴ ὁμοῦ πόλεμός τε δαμᾷ καὶ λοιμὸς ἀχαιούς·</l>
<l n="62">ἀλλ᾽ ἄγε δή τινα μάντιν ἐρείομεν ἢ ἱερῆα</l>
<l n="63">ἢ καὶ ὀνειροπόλον, καὶ γάρ τ᾽ ὄναρ ἐκ διός ἐστιν,</l>
<l n="64">ὅς κ᾽ εἴποι ὅ τι τόσσον ἐχώσατο φοῖβος ἀπόλλων,</l>
<l n="65">εἴ ταρ ὅ γ᾽ εὐχωλῆς ἐπιμέμφεται ἠδ᾽ ἑκατόμβης,</l>
<l n="66">αἴ κέν πως ἀρνῶν κνίσης αἰγῶν τε τελείων</l>
<l n="67">βούλεται ἀντιάσας ἡμῖν ἀπὸ λοιγὸν ἀμῦναι.</l>
<l n="68">ἤτοι ὅ γ᾽ ὣς εἰπὼν κατ᾽ ἄρ᾽ ἕζετο· τοῖσι δ᾽ ἀνέστη</l>
<l n="69">κάλχας θεστορίδης οἰωνοπόλων ὄχ᾽ ἄριστος,</l>
<l n="70">ὃς ἤδη τά τ᾽ ἐόντα τά τ᾽ ἐσσόμενα πρό τ᾽ ἐόντα,</l>
<l n="71">καὶ νήεσς᾽ ἡγήσατ᾽ ἀχαιῶν ἴλιον εἴσω</l>
<l n="72">ἣν διὰ μαντοσύνην, τήν οἱ πόρε φοῖβος ἀπόλλων·</l>
<l n="73">ὅς σφιν ἐϋφρονέων ἀγορήσατο καὶ μετέειπεν·</l>
<l n="74">ὦ ἀχιλεῦ κέλεαί με διῒ φίλε μυθήσασθαι</l>
<l n="75">μῆνιν ἀπόλλωνος ἑκατηβελέταο ἄνακτος·</l>
<l n="76">τοὶ γὰρ ἐγὼν ἐρέω· σὺ δὲ σύνθεο καί μοι ὄμοσσον</l>
<l n="77">ἦ μέν μοι πρόφρων ἔπεσιν καὶ χερσὶν ἀρήξειν·</l>
<l n="78">ἢ γὰρ ὀΐομαι ἄνδρα χολωσέμεν, ὃς μέγα πάντων</l>
<l n="79">ἀργείων κρατέει καί οἱ πείθονται ἀχαιοί·</l>
<l n="80">κρείσσων γὰρ βασιλεὺς ὅτε χώσεται ἀνδρὶ χέρηϊ·</l>
<l n="81">εἴ περ γάρ τε χόλον γε καὶ αὐτῆμαρ<unclear reason="ut vid." resp="Allen"
>καταπέψῃ</unclear>,</l>
<l n="82">ἀλλάτε καὶ μετόπισθεν ἔχει κότον, ὄφρα τελέσσῃ,</l>
<l n="83">ἐν στήθεσσιν ἑοῖσι· σὺ δὲ φράσαι εἴ με σαώσεις.</l>
<l n="84">τὸνδ᾽ ἀπαμειβόμενος προσέφη πόδας ὠκὺς ἀχιλλεύς·</l>
<l n="85">θαρσήσας μάλα εἰπὲ θεοπρόπιον ὅ τι οἶσθα·</l>
<l n="86">οὐ μὰ γὰρ ἀπόλλωνα διῒ φίλον, ᾧ τε σὺ κάλχαν</l>
<l n="87">εὐχόμενος δαναοῖσι θεοπροπίας ἀναφαίνεις,</l>
<l n="88">οὔ τις ἐμεῦ ζῶντος καὶ ἐπὶ χθονὶ δερκομένοιο</l>
<l n="89">σοὶ κοίλῃς παρὰ νηυσὶ βαρείας χεῖρας ἐποίσει</l>
<l n="90">συμπάντων δαναῶν, οὐδ᾽ ἢν ἀγαμέμνονα εἴπῃς,</l>
<l n="91">ὃς νῦν πολλῶν ἄριστος ἐνὶ στρατῷ εὔχεται εἶναι.</l>
<l n="92">καὶ τότε δὴ θάρσησε καὶ ηὔδα μάντις ἀμύμων·</l>
<l n="93">οὔτ ἄρ᾽ ὅ γ᾽ εὐχωλῆς ἐπιμέμφεταιοὐδ᾽ἑκατόμβης,</l>
<l n="94">ἀλλ᾽ ἕνεκ᾽ ἀρητῆρος ὃν ἠτίμης᾽ ἀγαμέμνων,</l>
<l n="95">οὐδ᾽ ἀπέλυσε θύγατρα καὶ οὐκ ἀπεδέξατ᾽ ἄποινα,</l>
<l n="96">τούνεκ᾽ ἄρ᾽ ἄλγε᾽ ἔδωκεν ἑκηβόλος ἠδ᾽ ἔτι δώσει·</l>
<l n="97">οὐδ᾽ ὅ γε πρὶν λοιμοῖο βαρείας χεῖρας ἀρέξει</l>
<l n="98">πρίν γ᾽ ἀπὸ πατρὶ φίλῳ δόμεναι ἑλικώπιδα κούρην</l>
<l n="99">ἀπριάτην ἀνάποινον, ἄγειν θ᾽ ἱερὴν ἑκατόμβην</l>
<l n="100">ἐς χρύσην· τότε κέν μιν ἱλασσάμενοι πεπίθοιμεν.</l>
<l n="101">ἤτοι ὅ γ᾽ ὣς εἰπὼν κατ᾽ ἂρ ἕζετο· τοῖσι δ᾽ ἀνέστη</l>
<l n="102">ἥρως ἀτρεΐδης εὐρὺ κρείων ἀγαμέμνων</l>
<l n="103">ἀχνύμενος· μένεος δὲ μέγα φρένες ἀμφιμέλαιναι</l>
<l n="104">πίμπλαντ᾽, ὄσσε δέ οἱ πυρὶ λαμπετόωντι ἐΐκτην·</l>
<l n="105">κάλχαντα πρώτιστακὰκ᾽ ὀσσόμενοςπροσέειπε·</l>
<l n="106">μάντι κακῶν οὐ πώ ποτέ μοι τὸ κρήγυον εἶπες·</l>
<l n="107">αἰεί τοι τὰ κάκ᾽ ἐστὶ φίλα φρεσὶ μαντεύεσθαι,</l>
<l n="108">ἐσθλὸνδ᾽ οὔτέ τί πω εἶπες ἔπος οὐδ᾽ ἐτέλεσσας·</l>
<l n="109">καὶ νῦν ἐν δαναοῖσι θεοπροπέων ἀγορεύεις</l>
<l n="110">ὡς δὴ τοῦδ᾽ ἕνεκά σφιν ἑκηβόλος ἄλγεα τεύχει,</l>
<l n="111">οὕνεκ᾽ ἐγὼ κούρης χρυσηΐδος ἀγλὰ᾽ ἄποινα</l>
<l n="112">οὐκ ἔθελον δέξασθαι, ἐπεὶ πολὺ βούλομαι αὐτὴν</l>
<l n="113">οἴκοι ἔχειν· καὶ γάρ ῥα κλυταιμνήστρης προβέβουλα</l>
<l n="114">κουριδίης ἀλόχου, ἐπεὶοὔ ἕθενἐστι χερείων,</l>
<l n="115">οὐ δέμας οὐδὲ φυήν, οὔτ᾽ ἂρ φρένας οὔτέ τι ἔργα.</l>
<l n="116">ἀλλὰ καὶ ὧς ἐθέλω δόμεναι πάλιν εἰ τό γ᾽ ἄμεινον·</l>
<l n="117">βούλομ᾽ ἐγὼ λαὸν σοον ἔμμεναι ἢ ἀπολέσθαι·</l>
<l n="118">αὐτὰρ ἐμοὶ γέρας αὐτίχ᾽ ἑτοιμάσατ᾽ ὄφρα μὴ οἶος</l>
<l n="119">ἀργείων ἀγέραστος ἔω, ἐπεὶ οὐδὲ ἔοικε·</l>
<l n="120">λεύσσετε γὰρ τό γε πάντες ὅ μοι γέρας ἔρχεται ἄλλῃ.</l>
<l n="121">τὸνδ᾽ ἠμείβετ᾽ ἔπειτα ποδάρκης δῖος ἀχιλλεύς·</l>
<l n="122">ἀτρεΐδη κύδιστε φιλοκτεανώτατε πάντων,</l>
<l n="123">πῶς γάρ τοι δώσουσι γέρας μεγάθυμοι ἀχαιοί;</l>
<l n="124">οὐδέ τί που ἴδμεν ξυνήϊα κείμενα πολλά·</l>
<l n="125">ἀλλὰ τὰ μὲν πολίων ἐξεπράθομεν, τὰ δέδασται,</l>
<l n="126">λαούς δ᾽ οὐκ ἐπέοικε παλίλλογα ταῦτ᾽ ἐπαγείρειν.</l>
<l n="127">ἀλλὰ σὺ μὲν νῦν τῆνδε θεῷ πρόες· αὐτὰρ ἀχαιοὶ</l>
<l n="128">τριπλῇ τετραπλῇ τ᾽ ἀποτείσομεν, αἴ κέ ποθι ζεὺς</l>
<l n="129">δῷσι πόλιν τροΐην εὐτείχεον ἐξαλαπάξαι.</l>
<l n="130">τὸν δ᾽ ἀπαμειβόμενος προσέφη κρείων ἀγαμέμνων·</l>
<l n="131">μὴ δ᾽ οὕτως ἀγαθός περ ἐὼν θεοείκελ᾽ ἀχιλλεῦ</l>
<l n="132">κλέπτε νόῳ, ἐπεὶ οὐ παρελεύσεαι οὐδέ με πείσεις.</l>
<l n="133">ἢ ἐθέλεις ὄφρ᾽ αὐτὸς ἔχῃς γέρας, αὐτὰρ ἒμ᾽ αὔτως</l>
<l n="134">ἧσθαι δευόμενον, κέλεαι δέ με τῆνδ᾽ ἀποδοῦναι;</l>
<l n="135">ἀλλ᾽ εἰ μὲν δώσουσι γέρας μεγάθυμοι ἀχαιοὶ</l>
<l n="136">δασύνει κατὰ θυμὸν ὅπως ἀντάξιον ἔσται·</l>
<l n="137">εἰ δέ κε μὴ δώσουσι ἐγὼ δέ κεν αὐτὸς ἕλωμαι</l>
<l n="138">ἢ τεὸν ἢ αἴαντος ἰὼν γέρας, ἢ ὀδυσῆος</l>
<l n="139">ἄξω ἑλών· ὁ δέ κεν κεχολώσεται ὅν κεν ἵκωμαι.</l>
<l n="140">ἀλλ᾽ ἤτοι μὲν ταῦτα μεταφρασόμεσθα καὶ αὖτις,</l>
<l n="141">νῦν δ᾽ ἄγε νῆα μέλαιναν ἐρύσσομεν εἰς ἅλα δῖαν,</l>
<l n="142">ἐς δ᾽ ἐρέτας ἐπιτηδὲς ἀγείρομεν, ἐς δ᾽ ἑκατόμβην</l>
<l n="143">θείομεν, ἀν δ᾽ αὐτὴν χρυσηΐδα καλλιπάρῃον</l>
<l n="144">βήσομεν· εἷς δέ τις ἀρχὸς ἀνὴρ βουληφόρος ἔστω,</l>
<l n="145">ἢ αἴας ἢ ἰδομενεὺς ἢ δῖος ὀδυσσεὺς</l>
<l n="146">ἠὲ σὺ πηλεΐδη πάντων ἐκπαγλότατ᾽ ἀνδρῶν,</l>
<l n="147">ὄφρ᾽ ἥμιν ἑκάεργον ἱλάσσεαι ἱερὰ ῥέξας.</l>
<l n="148">τὸν δ᾽ ἄρ᾽ ὑπόδρα ἰδὼν προσέφη πόδας ὠκὺς ἀχιλλεύς·</l>
<l n="149">ᾤμοι ἀναιδείην ἐπιειμένε κερδαλεόφρων</l>
<l n="150">πῶς τίς τοι πρόφρων ἔπεσιν πείθηται ἀχαιῶν</l>
<l n="151">ἢ ὁδὸν ἐλθέμεναι ἢ ἀνδράσιν ἶφι μάχεσθαι;</l>
<l n="152">οὐ γὰρ ἐγὼ τρώων ἕνεκ᾽ ἤλυθον αἰχμητάων</l>
<l n="153">δεῦρο μαχησόμενος, ἐπεὶ οὔ τί μοι αἴτιοί εἰσιν·</l>
<l n="154">οὐ γὰρ πώποτ᾽ ἐμὰς βοῦς ἤλασαν οὐδὲ μὲν ἵππους,</l>
<l n="155">οὐδέ ποτ᾽ ἐν φθίῃ ἐριβώλακι βωτιανείρῃ</l>
<l n="156">καρπὸν ἐδηλήσαντ᾽, ἐπεὶ ἦ μάλα πολλὰ μεταξὺ</l>
<l n="157">οὔρεά τε σκιόεντα θάλασσά τε ἠχήεσσα·</l>
<l n="158">ἀλλὰ σοὶ ὦ μέγ᾽ ἀναιδὲς ἅμ᾽ ἑσπόμεθ᾽ ὄφρα σὺ χαίρῃς,</l>
<l n="159">τιμὴν ἀρνύμενοι μενελάῳ σοί τε κυνῶπα</l>
<l n="160">πρὸς τρώων· τῶν οὔ τι μετατρέπῃ οὐδ᾽ ἀλεγίζεις·</l>
<l n="161">καὶ δή μοι γέρας αὐτὸς ἀφαιρήσεσθαι ἀπειλεῖς,</l>
<l n="162">ᾧ ἔπι πόλλ᾽ μόγησα, δόσαν δέ μοι υἷες ἀχαιῶν.</l>
<l n="163">οὐ μὲν σοί ποτε ἶσον ἔχω γέρας ὁππότ᾽ ἀχαιοὶ</l>
<l n="164">τρώων ἐκπέρσως᾽ εὖ ναιόμενον πτολίεθρον·</l>
<l n="165">ἀλλὰ τὸ μὲν πλεῖον πολυάϊκος πολέμοιο</l>
<l n="166">χεῖρες ἐμαὶ διέπους᾽· ἀτὰρ ἤν ποτε δασμὸς ἵκηται,</l>
<l n="167">σοὶ τὸ γέρας πολὺ μεῖζον,ἐγὼ δ᾽ὀλίγον τε φίλον τε</l>
<l n="168">ἔρχομ᾽ ἔχων ἐπὶ νῆας, ἐπὴν κεκάμω πολεμίζων.</l>
<l n="169">νῦν δ᾽ εἶμι φθίην δ᾽, ἐπεὶ ἦ πολὺ φέρτερόν ἐστιν</l>
<l n="170">οἴκαδ᾽ ἴμεν σὺν νηυσὶ κορωνίσιν, οὐδέ ς᾽ ὀΐω</l>
<l n="171">ἐνθάδ᾽ ἄτιμος ἐὼν ἄφενος καὶ πλοῦτον ἀφύξειν.</l>
<l n="172">τόνδ᾽ ἠμείβετ᾽ ἔπειτα ἄναξ ἀνδρῶν ἀγαμέμνων·</l>
<l n="173">φεῦγε μάλ᾽ εἴ τοι θυμὸς ἐπέσσυται, οὐδέ ς᾽ ἔγωγε</l>
<l n="174">λίσσομαι εἵνεκ᾽ ἐμεῖο μένειν· πάρ᾽ ἔμοιγε καὶ ἄλλοι</l>
<l n="175">οἵ κέ με τιμήσουσι, μάλιστα δὲ μητίετα ζεύς.</l>
<l n="176">ἔχθιστος δέ μοί ἐσσι διοτρεφέων βασιλήων·</l>
<l n="177">αἰεὶ γάρ τοι ἔρις τε φίλη πόλεμοί τε μάχαι τε·</l>
<l n="178">εἰ μάλα καρτερός ἐσσι, θεός<unclear reason="ut vid." resp="Allen">ποῦ</unclear>σοὶ τό γ᾽
ἔδωκεν·</l>
<l n="179">οἴκαδ᾽ ἰὼν σὺν νηυσί τε σῇς καὶ σοῖς ἑτάροισι</l>
<l n="180">μυρμιδόνεσσιν ἄνασσε, σέθεν δ᾽ ἐγὼ οὐκ ἀλεγίζω,</l>
<l n="181">οὐδ᾽ ὄθομαι κοτέοντος· ἀπειλήσω δέ τοι ὧδε·</l>
<l n="182">ὡς ἒμ᾽ ἀφαιρεῖται χρυσηΐδα φοῖβος ἀπόλλων,</l>
<l n="183">τὴν μὲν ἐγὼ σὺν νηΐ τ᾽ ἐμῇ καὶ ἐμοῖς ἑτάροισι</l>
<l n="184">πέμψω, ἐγὼ δέ κ᾽ ἄγω βρισηΐδα καλλιπάρῃον</l>
<l n="185">αὐτὸς ἰὼν κλισίηνδε τὸ σὸν γέρας ὄφρ᾽ ἐῢ εἰδῇς</l>
<l n="186">ὅσσον φέρτερός εἰμι σέθεν, στυγέῃ δὲ καὶ ἄλλος</l>
<l n="187">ἶσον ἐμοὶ φάσθαι καὶ ὁμοιωθήμεναι ἄντην.</l>
<l n="188">ὣς φάτο· πηλειωνί δ᾽ ἄχος γένετ᾽, ἐν δέ οἱ ἦτορ</l>
<l n="189">στήθεσσιν λασίοισι διάνδιχα μερμήριξεν,</l>
<l n="190">ἢὅ γε φάσγανον ὀξὺ ἐρυσσάμενος παρὰ μηροῦ</l>
<l n="191">τοὺς μὲν ἀναστήσειεν, ὃ δ᾽ ἀτρεΐδην ἐναρίζοι,</l>
<l n="192">ἦε χόλον παύσειεν ἐρητύσειέ τε θυμόν.</l>
<l n="193">ἕως ὃ ταῦθ᾽ ὥρμαινε κατὰ φρένα καὶ κατὰ θυμόν,</l>
<l n="194">ἕλκετο δ᾽ ἐκ κολεοῖο μέγα ξίφος, ἦλθε δ᾽ ἀθήνη</l>
<l n="195">οὐρανόθεν· πρὸ γὰρ ἧκε θεὰ λευκώλενος ἥρη</l>
<l n="196">ἄμφω ὁμῶς θυμῷ φιλέουσά τε κηδομένη τε·</l>
<l n="197">στῆ δ᾽ ὄπιθεν, ξανθῆς δὲ κόμης ἕλε πηλεΐωνα</l>
<l n="198">οἴῳ φαινομένη· τῶν δ᾽ ἄλλων οὔ τις<unclear reason="ut vid." resp="Allen"
>ὁρῆτο</unclear>·</l>
<l n="199">θάμβησέν δ᾽ ἀχιλεύς,<unclear reason="ut vid." resp="Allen">μετά</unclear>δ᾽ ἐτράπετ᾽,
αὐτίκα δ᾽ ἔγνω</l>
<l n="200">παλλάδ᾽ ἀθηναίην· δεινὼ δέ οἱ ὄσσε φάανθεν·</l>
<l n="201">καί μιν φωνήσας ἔπεα πτερόεντα προσηύδα·</l>
<l n="202">τίπτ᾽ αὖτ᾽ αἰγιόχοιο διὸς τέκος ἠλήλουθας;</l>
<l n="203"><unclear reason="ut vid." resp="Allen">ἦ</unclear>ἵνα ὕβριν ἴδῃ ἀγαμέμνονος ἀτρεΐδαο;</l>
<l n="204">ἀλλ᾽ ἔκ τοι ἐρέω,τὸ δὲκαὶ τετελέσθαι ὀΐω·</l>
<l n="205">ᾗς ὑπεροπλίῃσι τάχ᾽ ἄν ποτε θυμὸνὀλέσσαι.</l>
<l n="206">τὸν δ᾽ αὖτε προσέειπε θεὰ γλαυκῶπις ἀθήνη·</l>
<l n="207">ἦλθον ἐγὼ παύσουσα τεὸν μένος, αἴ κε πίθηαι,</l>
<l n="208">οὐρανόθεν· πρὸ δέ μ᾽ ἧκε θεὰ λευκώλενος ἥρη</l>
<l n="209">ἄμφω ὁμῶς θυμῷ φιλέουσά τε κηδομένη τε·</l>
<l n="210">ἀλλ᾽ ἄγε λῆγ᾽ ἔριδος, μὴ δὲ ξίφος ἕλκεο χειρί·</l>
<l n="211">ἀλλ᾽ ἤτοι ἔπεσιν μὲν ὀνείδισον ὡς ἔσεταί περ·</l>
<l n="212">ὧδε γὰρ ἐξερέω,τὸ δὲκαὶ τετελεσμένον ἔσται·</l>
<l n="213">καί ποτέ τοι τρὶς τόσσα παρέσσεται ἀγλαὰ δῶρα</l>
<l n="214">ὕβριος εἵνεκα τῆσδε·σὺ δ᾽ἴσχεο, πείθέο δ᾽ ἡμῖν.</l>
<l n="215">τὴν δ᾽ ἀπαμειβόμενος προσέφη πόδας ὠκὺς ἀχιλλεύς·</l>
<l n="216">χρὴ μὲν σφωΐτερόν γε θεὰ ἔπος εἰρύσσασθαι</l>
<l n="217">καὶ μάλα περ θυμῷ κεχολωμένον· ὣς γὰρ ἄμεινον·</l>
<l n="218">ὅς κε θεοῖς ἐπιπείθηται μάλα τ᾽ ἔκλυον αὐτοῦ.</l>
<l n="219">ἦ καὶ ἐπ᾽ ἀργυρέῃ κώπῃ σχέθε χεῖρα βαρεῖαν,</l>
<l n="220">ἂψ δ᾽ ἐς κουλεὸν ὦσε μέγα ξίφος, οὐδ᾽ ἀπίθησε</l>
<l n="221">μύθῳ ἀθηναίης· ἣ δ᾽ οὔλυμπον δὲ βεβήκει</l>
<l n="222">δώματ᾽ ἐς αἰγιόχοιο διὸς μετὰ δαίμονας ἄλλους.</l>
<l n="223">πηλεΐδης δ᾽ ἐξαῦτις ἀταρτηροῖς ἐπέεσσιν</l>
<l n="224">ἀτρεΐδην προσέειπε, καὶ οὔ πω λῆγε χόλοιο·</l>
<l n="225">οἰνοβαρές, κυνὸς ὄμματ᾽ ἔχων, κραδίην δ᾽ ἐλάφοιο,</l>
<l n="226">οὔτέ ποτ᾽ ἐς πόλεμον ἅμα λαῷ θωρηχθῆναι</l>
<l n="227">οὔτε λόχον δ᾽ ἰέναι σὺν ἀριστήεσσιν ἀχαιῶν</l>
<l n="228">τέτληκας θυμῷ· τό δέ τοι<unclear reason="ut vid" resp="Allen">κῆρ</unclear>εἴδεται
εἶναι.</l>
<l n="229">ἦ πολὺ λώϊόν ἐστι κατὰ στρατὸν εὐρὺν ἀχαιῶν</l>
<l n="230">δῶρ᾽ ἀποαιρεῖσθαι ὅς τις σεθεν ἀντίον εἴπῃ·</l>
<l n="231">δημοβόρος βασιλεὺς ἐπεὶ οὐτιδανοῖσιν ἀνάσσεις·</l>
<l n="232">ἦ γὰρ ἂν ἀτρεΐδη νῦν ὕστατα λωβήσαιο.</l>
<l n="233">ἀλλ᾽ ἔκ τοι ἐρέω καὶ ἐπὶ μέγαν ὅρκον ὀμοῦμαι·</l>
<l n="234">ναὶ μὰ τόδε σκῆπτρον, τὸ μὲν οὔ ποτε φύλλα καὶ ὄζους</l>
<l n="235">φύσει, ἐπεὶ δὴ πρῶτα τομὴν ἐν ὄρεσσι λέλοιπεν,</l>
<l n="236">οὐδ᾽ ἀναθηλήσει· περὶ γάρ ῥά ἑ χαλκὸς ἔλεψε</l>
<l n="237">φύλλά τε καὶ φλοιόν· νῦν αὖτέ μιν υἷες ἀχαιῶν</l>
<l n="238">ἐν παλάμαις φορέουσι δικασπόλοι, οἵ τε θέμιστας</l>
<l n="239">πρὸς διὸς εἰρύαται· ὃ δέ τοι μέγας ἔσσεται ὅρκος·</l>
<l n="240">ἦ ποτ᾽ ἀχιλλῆος ποθὴ ἵξεται υἷας ἀχαιῶν</l>
<l n="241">σύμπαντας· τοῖς δ᾽ οὔ τι δυνήσεαι ἀχνύμενός περ</l>
<l n="242">χραισμεῖν, εὖτ᾽ ἂν πολλοὶ ὑφ᾽ ἕκτορος ἀνδροφόνοιο</l>
<l n="243">θνήσκοντες πίπτωσι·σὺ δ᾽ἔνδοθι θυμὸν ἀμύξεις</l>
<l n="244">χωόμενος ὅ τ᾽ ἄριστον ἀχαιῶν οὐδὲν ἔτισας.</l>
<l n="245">ὣς φάτο πηλεΐδης, ποτὶ δὲ σκῆπτρον βάλε γαίῃ</l>
<l n="246">χρυσείοις ἥλοισι πεπαρμένον, ἕζετο δ᾽ αὐτός·</l>
<l n="247">ἀτρεΐδης δ᾽ ἑτέρωθεν ἐμήνιε· τοῖσι δὲ νέστωρ</l>
<l n="248">ἡδυεπὴς ἀνόρουσε λιγὺς πυλίων ἀγορητής,</l>
<l n="249">τοῦ καὶ ἀπὸ γλώσσης μέλιτος γλυκίων ῥέεν αὐδή·</l>
<l n="250">τῷ δ᾽ ἤδη δύο μὲν γενεαὶ μερόπων ἀνθρώπων</l>
<l n="251">ἐφθίαθ᾽, οἵ οἱ πρόσθεν ἅμα τράφεν ἢδ᾽ ἐγένοντο</l>
<l n="252">ἐν πύλῳ ἠγαθέῃ, μετὰ δὲ τριτάτοισιν ἄνασσεν·</l>
<l n="253">ὅ σφιν εὖ φρονέων ἀγορήσατο καὶ μετέειπεν·</l>
<l n="254">ὢ πόποι ἦ μέγα πένθος ἀχαιΐδα γαῖαν ἱκάνει·</l>
<l n="255">ἦ κεν γηθήσαι πρίαμος πριάμοιό τε παῖδες</l>
<l n="256">ἄλλοι τε τρῶες μέγα κεν κεχαροίατο θυμῷ</l>
<l n="257">εἰ σφῶϊν τάδε πάντα πυθοίατο μαρναμένοιϊν,</l>
<l n="258">οἳ περὶ μὲν βουλήν δαναῶν, περὶ δ᾽ ἐστὲ μάχεσθαι.</l>
<l n="259">ἀλλὰ πίθεσθ᾽· ἄμφω δὲ νεωτέρω ἐστὸν ἐμεῖο·</l>
<l n="260">ἤδη γάρ ποτ᾽ ἐγὼ καὶ ἀρείοσιν ἠέ περ ὑμῖν</l>
<l n="261">ἀνδράσιν ὡμίλησα, καὶ οὔ ποτέ μ᾽ οἵ γ᾽ ἀθέριζον.</l>
<l n="262">οὐ γάρ πω τοίους ἴδον ἀνέρας οὐδὲ ἴδωμαι,</l>
<l n="263">οἷον πειρίθοόν τε δρύαντά τε ποιμένα λαῶν</l>
<l n="264">καινέα τ᾽ ἐξάδιόν τε καὶ ἀντίθεον πολύφημον</l>
<l n="266">κάρτιστοι δὴ κεῖνοι ἐπιχθονίων τράφεν ἀνδρῶν·</l>
<l n="267">κάρτιστοι μὲν ἔσαν καὶ καρτίστοις ἐμάχοντο</l>
<l n="268">φηρσὶν ὀρεσκῴοισι καὶ ἐκπάγλως ἀπόλεσσαν.</l>
<l n="269">καὶ μὲν τοῖσιν ἐγὼ μεθομίλεον ἐκ πύλου ἐλθὼν</l>
<l n="270">τηλόθεν ἐξ ἀπίης γαίης· καλέσαντο γὰρ αὐτοί·</l>
<l n="271">καὶ μαχόμην κατ᾽ ἐμαὐτὸν ἐγώ· κείνοισί δ᾽ ἂν οὔ τις</l>
<l n="272">τῶν οἳ νῦν βροτοί εἰσιν ἐπιχθόνιοι μαχέοιτο·</l>
<l n="273">καὶ μέν μευ βουλέων ξύνιεν πείθοντό τε μύθῳ·</l>
<l n="274">ἀλλὰ πίθεσθε καὶ ὕμμες, ἐπεὶ πείθεσθαι ἄμεινον·</l>
<l n="275">μήτε σὺ τόνδ᾽ ἀγαθός περ ἐὼν ἀποαίρεο κούρην,</l>
<l n="276">ἀλλ᾽ ἔα ὥς οἱ πρῶτα δόσαν γέρας υἷες ἀχαιῶν·</l>
<l n="277">μήτε σὺ πηλείδ᾽ ἤθελ᾽ ἐριζέμεναι βασιλῆϊ</l>
<l n="278">ἀντιβίην, ἐπεὶ οὔ ποθ᾽ ὁμοίης ἔμμορε τιμῆς</l>
<l n="279">σκηπτοῦχος βασιλεύς, ᾧ τε ζεὺς κῦδος ἔδωκεν.</l>
<l n="280">εἰ δὲ σὺ καρτερός ἐσσι θεὰ δέ σε γείνατο μήτηρ,</l>
<l n="281">ἀλλ᾽ ὅδε φέρτερός ἐστιν ἐπεὶ πλεόνεσσιν ἀνάσσει.</l>
<l n="282">ἀτρεΐδη σὺ δὲ παῦε τεὸν μένος· αὐτὰρ ἔγωγε</l>
<l n="283">λίσσομ᾽ ἀχιλλῆϊ μεθέμεν χόλον, ὃς μέγα πᾶσιν</l>
<l n="284">ἕρκος ἀχαιοῖσιν πέλεται πολέμοιο κακοῖο.</l>
<l n="285">τὸν δ᾽ ἀπαμειβόμενος προσέφη κρείων ἀγαμέμνων·</l>
<l n="286">ναὶ δὴ ταῦτά γε πάντα γέρον κατὰ μοῖραν ἔειπες·</l>
<l n="287">ἀλλ᾽ ὅδ᾽ ἀνὴρ ἐθέλειπερὶ πάντωνἔμμεναι ἄλλων,</l>
<l n="288">πάντων μὲν κρατέειν ἐθέλει, πάντεσσί δ᾽ ἀνάσσειν,</l>
<l n="289">πᾶσι δὲ σημαίνειν, ἅ τιν᾽ οὐ πείσεσθαι ὀΐω·</l>
<l n="290">εἰ δέ μιν αἰχμητὴν ἔθεσαν θεοὶ αἰὲν ἐόντες</l>
<l n="291">τούνεκά οἱ προθέουσιν ὀνείδεα μυθήσασθαι;</l>
<l n="292">τὸν δ᾽ἄρ᾽ ὑποβλήδην ἠμείβετο δῖος ἀχιλλεύς·</l>
<l n="293">ἦ γάρ κεν δειλός τε καὶ οὐτιδανὸς καλεοίμην</l>
<l n="294">εἰδή σοιπᾶν ἔργον ὑπείξομαι ὅττί κεν εἴπῃς·</l>
<l n="295">ἄλλοισιν δὴ ταῦτ᾽ ἐπιτέλλεο, μὴ γὰρἔμοιγε</l>
<l n="296">σήμαιν᾽· οὐ γὰρ ἔγωγέ τι σοι πείσεσθαι ὀΐω.</l>
<l n="297">ἄλλο δέ τοι ἐρέω, σὺ δ᾽ ἐνὶ φρεσὶ βάλλεο σῇσι·</l>
<l n="298">χερσὶ μὲν οὔ τοι ἔγωγε μαχέσσομαι εἵνεκα κούρης</l>
<l n="299">οὔτε σοὶ οὔτέ τῳ ἄλλῳ, ἐπεί μ᾽ ἀφέλεσθέ γε δόντες·</l>
<l n="300">τῶν δ᾽ ἄλλων ἅ μοί ἐστι θοῇ παρὰ νηῒ μελαίνῃ</l>
<l n="301">τῶν οὐκ ἄν τι φέροις ἀνελὼν ἀέκοντος ἐμεῖο·</l>
<l n="302">εἰ δ᾽ ἄγε μὴν πείρησαι ἵνα γνώωσι καὶ οἷδε·</l>
<l n="303">αἶψά τοι αἷμα κελαινὸν ἐρωήσει περὶ δουρί.</l>
<l n="304">ὣς τώ γ᾽ ἀντιβίοισι μαχεσσαμένω ἐπέεσσιν</l>
<l n="305">ἀνστήτην, λῦσαν δ᾽ ἀγορὴν παρὰ νηυσὶν ἀχαιῶν·</l>
<l n="306">πηλεΐδης μὲν ἐπὶ κλισίας καὶ νῆας ἐΐσας</l>
<l n="307">ἤϊε σύν τε μενοιτιάδῃ καὶ οἷς ἑτάροισιν·</l>
<l n="308">ἀτρεΐδης δ᾽ ἄρα νῆα θοὴν ἅλα δὲ προέρυσσεν,</l>
<l n="309">ἐς δ᾽ ἐρέτας ἔκρινεν ἐείκοσιν, ἐς δ᾽ ἑκατόμβην</l>
<l n="310">βῆσε θεῷ, ἀνὰ δὲ χρυσηΐδα καλλιπάρῃον</l>
<l n="311">εἷσεν ἄγων· ἐν δ᾽ ἀρχὸς ἔβη πολύμητις ὀδυσσεύς.</l>
<l n="312">οἱ μὲν ἔπειτ᾽ ἀναβάντες ἐπέπλεον ὑγρὰ κέλευθα,</l>
<l n="313">λαοὺς δ᾽ἀτρεΐδης ἀπολυμαίνεσθαι ἄνωγεν·</l>
<l n="314">οἳ δ᾽ ἀπελυμαίνοντο καὶ εἰς ἅλα λύματα βάλλον,</l>
<l n="315">ἕρδον δ᾽ ἀπόλλωνι τεληέσσας ἑκατόμβας</l>
<l n="316">ταύρωνἢδ᾽αἰγῶν παρὰ θῖν᾽ ἁλὸς ἀτρυγέτοιο·</l>
<l n="317">κνίση δ᾽ οὐρανὸν ἧκεν ἑλισσομένη περὶ καπνῷ.</l>
<l n="318">ὣς οἱ μὲν τὰ πένοντο κατὰ στρατόν· οὐδ᾽ ἀγαμέμνων</l>
<l n="319">λῆγ᾽ ἔριδος τὴν πρῶτον ἐπηπείλης᾽ ἀχιλῆϊ,</l>
<l n="320">ἀλλ᾽ ὅ γε ταλθύβιόν τε καὶ εὐρυβάτην προσέειπε,</l>
<l n="321">τώ οἱ ἔσαν κήρυκε καὶ ὀτρηρὼ θεράποντε·</l>
<l n="322">ἔρχεσθον κλισίην πηληϊάδεω ἀχιλῆος·</l>
<l n="323">χειρὸς ἑλόντ᾽ ἀγέμεν βρισηΐδα καλλιπάρῃον·</l>
<l n="324">εἰ δέ κε μὴ δώῃσιν ἐγὼ δέ κεν αὐτὸς ἕλωμαι</l>
<l n="325">ἐλθὼν σὺν πλεόνεσσι· τό οἱ καὶ ῥίγιον ἔσται.</l>
<l n="326">ὣς εἰπὼν προΐει, κρατερὸν δ᾽ ἐπὶ μῦθον ἔτελλε·</l>
<l n="327">τὼ δ᾽ ἀέκοντε βάτην παρὰ θῖν᾽ ἁλὸς ἀτρυγέτοιο,</l>
<l n="328">μυρμιδόνων δ᾽ ἐπί τε κλισίας καὶ νῆας ἱκέσθην,</l>
<l n="329">τὸν δ᾽ εὗρον παρά τε κλισίῃ καὶ νηῒ μελαίνῃ</l>
<l n="330">ἥμενον· οὐδ᾽ ἄρα τώ γε ἰδὼν γήθησεν ἀχιλλεύς.</l>
<l n="331">τὼ μὲν ταρβήσαντε καὶ αἰδομένω βασιλῆα</l>
<l n="332">στήτην, οὐδέ τί μιν προσεφώνεον οὐδ᾽ ἐρέοντο·</l>
<l n="333">αὐτὰρ ὃ ἔγνω ᾗσιν ἐνὶ φρεσὶ φώνησέν τε·</l>
<l n="334">χαίρετε κήρυκες διὸς ἄγγελοι ἠδὲ καὶ ἀνδρῶν,</l>
<l n="335">ἆσσον ἴτ᾽· οὔ τί μοιὕμμεςἐπαίτιοι ἀλλ᾽ ἀγαμέμνων,</l>
<l n="336">ὃ σφῶϊ προΐει βρισηΐδος εἵνεκα κούρης.</l>
<l n="337">ἀλλάγε διογενὲς πατρόκλεες ἔξαγε κούρην</l>
<l n="338">καί σφω δὸς ἄγειν· τὼ δ᾽ αὐτὼ μάρτυροι ἔστων</l>
<l n="339">πρός τε θεῶν μακάρων πρός τε θνητῶν ἀνθρώπων</l>
<l n="340">καὶ πρὸς τοῦ βασιλῆος ἀπηνέος εἴ ποτε δ᾽ αὖτε</l>
<l n="341">χρειὼ ἐμεῖο γένηται ἀεικέα λοιγὸν ἀμῦναι</l>
<l n="342">τοῖς ἄλλοις· ἦ γὰρ ὅ γ᾽ ὀλοῇσι φρεσὶ θύει,</l>
<l n="343">οὐδέ τι οἶδε νοῆσαι ἅμα πρόσσω καὶ ὀπίσσω,</l>
<l n="344">ὅππως οἱ παρὰ νηυσὶ σόοι μαχέοιντο ἀχαιοί.</l>
<l n="345">ὣς φάτο, πάτροκλος δὲ φίλῳ ἐπεπείθεθ᾽ ἑταίρῳ,</l>
<l n="346">ἐκ δ᾽ ἄγαγε κλισίης βρισηΐδα καλλιπάρῃον,</l>
<l n="347">δῶκε δ᾽ ἄγειν· τὼ δ᾽ αὖτις ἴτην παρὰ νῆας ἀχαιῶν·</l>
<l n="348">ἡ δ̀᾽ ἀέκους᾽ ἅμα τοῖσι γυνὴ κίεν· αὐτὰρ ἀχιλλεὺς</l>
<l n="349">δακρύσας ἑτάρων ἄφαρ ἕζετο νόσφι λιασθείς,</l>
<l n="350">θῖν᾽ ἔφ᾽ ἁλὸς πολιῆς, ὁρόων ἐπὶ οἴνοπα πόντον·</l>
<l n="351">πολλὰ δὲ μητρὶ φίλῃ ἠρήσατο χεῖρας ὀρεγνύς·</l>
<l n="352">μῆτερ ἐπεί μ᾽ ἔτεκές γε μινυνθάδιόν περ ἐόντα,</l>
<l n="353">τιμὴν πέρ μοι ὄφελλεν ὀλύμπιος ἐγγυαλίξαι</l>
<l n="354">ζεὺς ὑψιβρεμέτης· νῦν δ᾽ οὐδέ με τυτθὸν ἔτισεν·</l>
<l n="355">ἦ γάρ μ᾽ ἀτρεΐδης εὐρὺ κρείων ἀγαμέμνων</l>
<l n="356">ἠτίμησεν· ἑλὼν γὰρ ἔχει γέρας αὐτὸς ἀπούρας.</l>
<l n="357">ὣς φάτο δακρυχέων, τοῦ δ᾽ ἔκλυε πότνια μήτηρ</l>
<l n="358">ἡμένη ἐν βένθεσσιν ἁλὸς παρὰ πατρὶ γέροντι·</l>
<l n="359">καρπαλίμως δ᾽ ἀνέδυ πολιῆς ἁλὸς ἠΰτ᾽ ὀμίχλη,</l>
<l n="360">καί ῥα πάροιθ᾽ αὐτοῖο καθέζετο δάκρυ χέοντος,</l>
<l n="361">χειρὶ τέ μιν κατέρεξεν ἔπος τ᾽ ἔφατ᾽ ἔκ τ᾽ ὀνόμαζε·</l>
<l n="362">τέκνον τί κλαίεις; τί δέ σε φρένας ἵκετο πένθος;</l>
<l n="363">ἐξαύδα, μὴ κεῦθε νόῳ, ἵνα εἴδομεν ἄμφω.</l>
<l n="364">τὴν δὲ βαρὺ στενάχων προσέφη πόδας ὠκὺς ἀχιλλεύς·</l>
<l n="365">οἶσθα· τίή τοι ταῦτ̓ εἰδυίῃ πάντ᾽ ἀγορεύσω;</l>
<l n="366">ᾠχόμεθ᾽ ἐς θήβην ἱερὴν πόλιν ἠετίωνος,</l>
<l n="367">τὴν δὲ διεπράθομέν τε καὶ ἤγομεν ἐνθάδε πάντα·</l>
<l n="368">καὶ τὰ μὲν εὖ δάσσαντο μετὰ σφίσιν υἷες ἀχαιῶν,</l>
<l n="369">ἐκ δ᾽ ἕλον ἀτρεΐδῃ χρυσηΐδα καλλιπάρῃον.</l>
<l n="370">χρύσης δ᾽ αὖθ᾽ ἱερεὺς ἑκατηβόλου ἀπόλλωνος</l>
<l n="371">ἦλθε θοὰς ἐπὶ νῆας ἀχαιῶν χαλκοχιτώνων</l>
<l n="372">λυσόμενός τε θύγατρα φέρων τ᾽ ἀπερείσι᾽ ἄποινα,</l>
<l n="373">στέμματ᾽ ἔχων ἐν χερσὶν ἑκηβόλου ἀπόλλωνος</l>
<l n="374">χρυσέῳ ἀνὰ σκήπτρῳ, καὶ λίσσετο πάντας ἀχαιούς,</l>
<l n="375">ἀτρεΐδα δὲ μάλιστα δύω κοσμήτορε λαῶν.</l>
<l n="376">ἔνθ᾽ ἄλλοι μὲν πάντες ἐπευφήμησαν ἀχαιοὶ</l>
<l n="377">αἰδεῖσθαί θ᾽ ἱερῆα καὶ ἀγλαὰ δέχθαι ἄποινα·</l>
<l n="378">ἀλλ᾽ οὐκ ἀτρεΐδῃ ἀγαμέμνονι ἥνδανε θυμῷ,</l>
<l n="379">ἀλλὰ κακῶς ἀφίει, κρατερὸν δ᾽ ἐπὶ μῦθον ἔτελλε·</l>
<l n="380">χωόμενος δ᾽ ὁ γέρων πάλιν ᾤχετο· τοῖο δ᾽ ἀπόλλων</l>
<l n="381">εὐξαμένου ἤκουσεν, ἐπεὶ μάλα οἱ φίλος ἦεν,</l>
<l n="382">ἧκε δ᾽ ἐπ᾽ ἀργείοισι κακὸν βέλος· οἱ δέ νυ λαοὶ</l>
<l n="383">θνῇσκον ἐπασσύτεροι, τὰ δ᾽ ἐπῴχετο κῆλα θεοῖο</l>
<l n="384">πάντῃ ἀνὰ στρατὸν εὐρὺν ἀχαιῶν· ἄμμι δὲ μάντις</l>
<l n="385">εὖ εἰδὼς ἀγόρευε θεοπροπίας ἑκάτοιο.</l>
<l n="386">αὐτίκ᾽ ἐγὼ πρῶτος κελόμην θεὸν ἱλάσκεσθαι·</l>
<l n="387">ἀτρεΐωνα δ᾽ ἔπειτα χόλος λάβεν, αἶψα δ᾽ ἀναστὰς</l>
<l n="388">ἠπείλησεν μῦθον ὃ δὴ τετελεσμένος ἐστί·</l>
<l n="389">τὴν μὲνγὰρ σὺν νηῒ θοῇ ἑλίκωπες ἀχαιοὶ</l>
<l n="390">ἐς χρύσην πέμπουσιν, ἄγουσι δὲ δῶρα ἄνακτι·</l>
<l n="391">τὴν δὲνέον κλισίηθεν ἔβαν κήρυκες ἄγοντες</l>
<l n="392">κούρην βρισῆος τήν μοι δόσαν υἷες ἀχαιῶν.</l>
<l n="393">ἀλλὰ σὺ εἰ δύνασαί γε περίσχεο παιδὸς ἑῆος·</l>
<l n="394">ἐλθοῦς᾽ οὔλυμπον δὲ δία λίσαι, εἴ ποτε δή τι</l>
<l n="395">ἢ ἔπει ὤνησας κραδίην διὸς ἠὲ καὶ ἔργῳ.</l>
<l n="396">πολλάκι γάρ σεο πατρὸς ἐνὶ μεγάροισιν ἄκουσα</l>
<l n="397">εὐχομένης ὅτ᾽ ἔφησθα κελαινεφέϊ κρονίωνι</l>
<l n="398">οἴη ἐν ἀθανάτοισιν ἀεικέα λοιγὸν ἀμῦναι,</l>
<l n="399">ὁππότε μιν ξυνδῆσαι ὀλύμπιοι ἤθελον ἄλλοι</l>
<l n="400">ἥρη τ᾽ ἠδὲ ποσειδάων καὶ παλλὰς ἀθήνη·</l>
<l n="401">ἀλλὰ σὺ τόν γ᾽ ἐλθοῦσα θεὰ ὑπελύσαο δεσμῶν,</l>
<l n="402">ὦχ᾽ ἑκατόγχειρον καλέσας᾽ ἐς μακρὸν ὄλυμπον,</l>
<l n="403">ὃν βριάρεων καλέουσι θεοί, ἄνδρες δέ τε πάντες</l>
<l n="404">αἰγαίων᾽, ὃ γὰρ αὖτε βίῃ οὗ πατρὸς ἀμείνων·</l>
<l n="405">ὅς ῥα παρὰ κρονίωνι καθέζετο κύδεϊ γαίων·</l>
<l n="406">τὸν καὶ ὑπέδδεισαν μάκαρες θεοὶ οὐδέ τ᾽ ἔδησαν.</l>
<l n="407">τῶν νῦν μιν μνήσασα παρέζεο καὶ λαβὲ γούνων</l>
<l n="408">αἴ κέν πως ἐθέλῃσιν ἐπὶ τρώεσσιν ἀρῆξαι,</l>
<l n="409">τοὺς δὲ κατὰ πρύμνας τε καὶ ἀμφ᾽ ἅλα ἔλσαι ἀχαιοὺς</l>
<l n="410">κτεινομένους, ἵνα πάντες ἐπαύρωνται βασιλῆος,</l>
<l n="411">γνῷ δὲ καὶ ἀτρεΐδης εὐρὺ κρείων ἀγαμέμνων</l>
<l n="412">ἣν ἄτην ὅ τ᾽ ἄριστον ἀχαιῶν οὐδὲν ἔτισεν.</l>
<l n="413">τὸν δ᾽ ἠμείβετ᾽ ἔπειτα θέτις κατὰ δάκρυ χέουσα·</l>
<l n="414">ᾤμοι τέκνον ἐμόν, τί νύ ς᾽ ἔτρεφον αἰνὰ τεκοῦσα;</l>
<l n="415">αἴθ᾽ ὄφελες παρὰ νηυσὶν ἀδάκρυτος καὶ ἀπήμων</l>
<l n="416">ἧσθαι, ἐπεί νύ τοι αἶσα μίνυνθά περ οὔ τι μάλα δήν·</l>
<l n="417">νῦν δ᾽ ἅμα τ᾽ ὠκύμορος καὶ ὀϊζυρὸς πέρι πάντων</l>
<l n="418">ἔπλεο· τῷ σε κακῇ αἴσῃ τέκον ἐν μεγάροισι.</l>
<l n="419">τοῦτο δέ τοι ἐρέουσα ἔπος διὶ τερπικεραύνῳ</l>
<l n="420">εἶμ᾽ αὐτὴ πρὸς ὄλυμπον ἀγάννιφον αἴ κε πίθηται.</l>
<l n="421">ἀλλὰ σὺ μὲν νῦν νηυσὶ παρήμενος ὠκυπόροισι</l>
<l n="422">μήνι᾽ ἀχαιοῖσιν, πολέμου δ᾽ ἀποπαύεο πάμπαν·</l>
<l n="423">ζεὺς γὰρ ἐς ὠκεανὸν μετ᾽ ἀμύμονας αἰθιοπῆας</l>
<l n="424">χθιζὸς ἔβη μετὰ δαῖτα,θεοὶ δ᾽ἅμα πάντες ἕποντο·</l>
<l n="425">δωδεκάτῃ δέ τοι αὖτις ἐλεύσεται οὔλυμπον δέ,</l>
<l n="426">καὶ τότ᾽ ἔπειτά τοι εἶμι διὸς ποτὶ χαλκοβατὲς δῶ,</l>
<l n="427">καί μιν γουνάσομαι καί μιν πείσεσθαι ὀΐω.</l>
<l n="428">ὣς ἄρα φωνήσας᾽ ἀπεβήσετο, τὸν δ᾽ ἔλιπ᾽ αὐτοῦ</l>
<l n="429">χωόμενον κατὰ θυμὸν ἐϋζώνοιο γυναικὸς</l>
<l n="430">τήν ῥα βίῃ ἀέκοντος ἀπηύρων· αὐτὰρ ὀδυσσεὺς</l>
<l n="431">ἐς χρύσην ἵκανεν ἄγων ἱερὴν ἑκατόμβην.</l>
<l n="432">οἵ δ᾽ ὅτε δὴ λιμένος πολυβενθέος ἐντὸς ἵκοντο</l>
<l n="433">ἱστία μὲν στείλαντο, θέσαν δ᾽ ἐν νηῒ μελαίνῃ,</l>
<l n="434">ἱστὸν δ᾽ ἱστοδόκῃ πέλασαν προτόνοισιν ὑφέντες</l>
<l n="435">καρπαλίμως, τὴν δ᾽ εἰς ὅρμον προέρυσαν ἐρετμοῖς.</l>
<l n="436">ἐκ δ᾽ εὐνὰς ἔβαλον, κατὰ δὲ πρυμνήσι᾽ ἔδησαν·</l>
<l n="437">ἐκ δὲ καὶ αὐτοὶ βαῖνον ἐπὶ ῥηγμῖνι θαλάσσης,</l>
<l n="438">ἐκ δ᾽ ἑκατόμβην βῆσαν ἑκηβόλῳ ἀπόλλωνι·</l>
<l n="439">ἐκ δὲ χρυσηῒς νηὸς βῆ ποντοπόροιο.</l>
<l n="440">τὴν μὲν ἔπειτ᾽ ἐπὶ βωμὸν ἄγων πολύμητις ὀδυσσεὺς</l>
<l n="441">πατρὶ φίλῳ ἐν χερσὶ τίθει καί μιν προσέειπεν·</l>
<l n="442">ὦ χρύση, πρό μ᾽ ἔπεμψεν ἄναξ ἀνδρῶν ἀγαμέμνων</l>
<l n="443">παῖδά τε σοὶ ἀγέμεν, φοίβῳ θ᾽ ἱερὴν ἑκατόμβην</l>
<l n="444">ῥέξαι ὑπὲρ δαναῶν ὄφρ᾽ ἱλασόμεσθα ἄνακτα,</l>
<l n="445">ὃς νῦν ἀργείοισι πολύστονα κήδε᾽ ἐφῆκεν.</l>
<l n="446">ὣς εἰπὼν ἐν χερσὶ τίθει, ὁ δὲ δέξατο χαίρων</l>
<l n="447">παῖδα φίλην· τοὶ δ᾽ ὦκα θεῷ κλειτὴν ἑκατόμβην</l>
<l n="448">ἑξείης ἔστησαν ἐΰδμητον περὶ βωμόν,</l>
<l n="449">χερνίψαντο δ᾽ ἔπειτα καὶ οὐλοχύτας ἀνέλοντο.</l>
<l n="450">τοῖσιν δὲ χρύσης μεγάλ᾽ εὔχετο χεῖρας ἀνασχών·</l>
<l n="451">κλῦθί μευ ἀργυρότοξ᾽, ὃς χρύσην ἀμφιβέβηκας</l>
<l n="452">κίλλάν τε ζαθέην τενέδοιό τε ἶφι ἀνάσσεις·</l>
<l n="453">ἤδη μεν̀ ποτ᾽ ἐμεῦ πάρος ἔκλυες εὐξαμένοιο,</l>
<l n="454">τίμησας μὲν ἐμέ, μέγα δ᾽ ἴψαο λαὸν ἀχαιῶν·</l>
<l n="455">ἠδ᾽ ἔτικαὶ νῦν μοι τόδ᾽ ἐπικρήηνον ἐέλδωρ·</l>
<l n="456">ἤδη νῦν δαναοῖσιν ἀεικέα λοιγὸν ἄμυνον.</l>
<l n="457">ὣς ἔφατ᾽ εὐχόμενος, τοῦ δ᾽ ἔκλυε φοῖβος ἀπόλλων.</l>
<l n="458">αὐτὰρ ἐπεί ῥ᾽ εὔξαντο καὶ οὐλοχύτας προβάλοντο,</l>
<l n="459">αὐέρυσαν μὲν πρῶτα καὶ ἔσφαξαν καὶ ἔδειραν,</l>
<l n="460">μηρούς τ᾽ ἐξέταμον κατά τε κνίσῃ ἐκάλυψαν</l>
<l n="461">δίπτυχα ποιήσαντες, ἐπ᾽ αὐτῶν δ᾽ ὠμοθέτησαν·</l>
<l n="462">καῖε δ᾽ ἐπὶ σχίζῃς ὁ γέρων, ἐπὶ δ᾽ αἴθοπα οἶνον</l>
<l n="463">λεῖβε· νέοι δὲ παρ᾽ αὐτὸν ἔχον πεμπώβολα χερσίν.</l>
<l n="464">αὐτὰρ ἐπεὶ κατὰ μῆρ᾽ ἐκάη καὶ σπλάγχν᾽ ἐπάσαντο,<add place="margin">σπλάγχνα δ᾽ ἄρ᾽
ἀμπείραντες ὑπείρεχον ἡφαίστοιο</add></l>
<l n="465">μίστυλλόν τ᾽ ἄρατ᾽ ἄλλακαὶ ἀμφ᾽ ὀβελοῖσιν ἔπειραν,</l>
<l n="466">ὤπτησάν τε περιφραδέως, ἐρύσαντό τε πάντα.</l>
<l n="467">αὐτὰρ ἐπεὶ παύσαντο πόνου τετύκοντό τε δαῖτα</l>
<l n="468">δαίνυντ᾽, οὐδέ τι θυμὸς ἐδεύετο δαιτὸς ἐΐσης.</l>
<l n="469">αὐτὰρ ἐπεὶ πόσιος καὶ ἐδητύος ἐξ ἔρον ἕντο,</l>
<l n="470">κοῦροι μὲν κρητῆρας ἐπεστέψαντο ποτοῖο,</l>
<l n="471">νώμησάν δ᾽ ἄρα πᾶσιν ἐπαρξάμενοι δεπάεσσιν·</l>
<l n="472">οἱ δὲ πανημέριοι μολπῇ θεὸν ἱλάσκοντο</l>
<l n="473">καλὸν ἀείδοντες παιήονα κοῦροι ἀχαιῶν</l>
<l n="474">μέλποντες ἑκάεργον· ὃ δὲ φρένα τέρπετ᾽ ἀκούων.</l>
<l n="475">ἦμος δ᾽ ἠέλιος κατέδυ καὶ ἐπὶ κνέφας ἦλθε,</l>
<l n="476">δὴ τότε κοιμήσαντο παρὰ πρυμνήσια νηός·</l>
<l n="477">ἦμος δ᾽ ἠριγένεια φάνη ῥοδοδάκτυλος ἠώς,</l>
<l n="478">καὶ τότ᾽ ἔπειτ᾽ ἀνάγοντο μετὰ στρατὸν εὐρὺν ἀχαιῶν·</l>
<l n="479">τοῖσιν δ᾽ ἴκμενον οὖρον ἵει ἑκάεργος ἀπόλλων·</l>
<l n="480">οἳ δ᾽ ἱστὸν στήσαντ᾽ ἀνὰ θ᾽ ἱστία λευκὰ πέτασσαν,</l>
<l n="481">ἐν δ᾽ ἄνεμος πρῆσεν μέσον ἱστίον, ἀμφὶ δὲ κῦμα</l>
<l n="482">στείρῃ πορφύρεον μεγάλ᾽ ἴαχε νηὸς ἰούσης·</l>
<l n="483">ἡ δ᾽ ἔθεεν κατὰ κῦμα διαπρήσσουσα κέλευθον.</l>
<l n="484">αὐτὰρ ἐπεί ῥ᾽ ἵκοντο μετὰ στρατὸν εὐρὺν ἀχαιῶν,</l>
<l n="485">νῆα μὲν οἵ γε μέλαιναν ἐπ᾽ ἠπείροιο ἔρυσσαν</l>
<l n="486">ὑψοῦ ἐπὶ ψαμάθοις, ὑπὸ δ᾽ ἕρματα μακρὰ τάνυσσαν·</l>
<l n="487">αὐτοὶ δ᾽ ἐσκίδναντο κατὰ κλισίας τε νέας τε.</l>
<l n="488">αὐτὰρ ὃ μήνιε νηυσὶ παρήμενος ὠκυπόροισι</l>
<l n="489">διογενὴς πηλέως υἱὸς πόδας ὠκὺς ἀχιλλεύς·</l>
<l n="490">οὔτέ ποτ᾽ εἰς ἀγορὴν πωλέσκετο κυδιάνειραν</l>
<l n="491">οὔτέ ποτ᾽ εἰς πόλεμον, ἀλλὰ φθινύθεσκε φίλον κῆρ</l>
<l n="492">αὖθι μένων, ποθέεσκε δ᾽ ἀϋτήν τε πόλεμον τε.</l>
<l n="493">ἀλλ᾽ ὅτε δή ῥ᾽ ἐκ τοῖο δυωδεκάτη γένετ᾽ ἠώς,</l>
<l n="494">καὶ τότε δὴ πρὸς ὄλυμπον ἴσαν θεοὶ αἰὲν ἐόντες</l>
<l n="495">πάντες ἅμα,ζεὺς δ᾽ἦρχε· θέτις δ᾽ οὐ λήθετ᾽ ἐφετμέων</l>
<l n="496">παιδὸς ἑοῦ, ἀλλ᾽ ἥ γ᾽ ἀνεδύσατο κῦμα θαλάσσης.</l>
<l n="497">ἠερίη δ᾽ ἀνέβη μέγαν οὐρανὸν οὔλυμπόν τε.</l>
<l n="498">εὗρεν δ᾽ εὐρύοπα κρονίδην ἄτερ ἥμενον ἄλλων</l>
<l n="499">ἀκροτάτῃ κορυφῇ πολυδειράδος οὐλύμποιο·</l>
<l n="500">καί ῥα πάροιθ᾽ αὐτοῖο καθέζετο, καὶ λάβε γούνων</l>
<l n="501">σκαιῇ, δεξιτερῇ δ᾽ ἄρ᾽ ὑπ᾽ ἀνθερεῶνος ἑλοῦσα</l>
<l n="502">λισσομένη προσέειπε δία κρονίωνα ἄνακτα·</l>
<l n="503">ζεῦ πάτερ εἴ ποτε δή σε μετ᾽ ἀθανάτοισιν ὄνησα</l>
<l n="504">ἢ ἔπει ἢ ἔργῳ, τόδε μοι κρήηνον ἐέλδωρ·</l>
<l n="505">τίμησόν μοι υἱὸν ὃς ὠκυμορώτατος ἄλλων</l>
<l n="506">ἔπλετ᾽· ἀτάρ μιν νῦν γε ἄναξ ἀνδρῶν ἀγαμέμνων</l>
<l n="507">ἠτίμησεν· ἑλὼν γὰρ ἔχει γέρας αὐτὸς ἀπούρας.</l>
<l n="508">ἀλλὰ σύ πέρ μιν τῖσον ὀλύμπιε μητίετα ζεῦ·</l>
<l n="509">τόφρα δ᾽ ἐπὶ τρώεσσι τίθει κράτος ὄφρ᾽ ἂν ἀχαιοὶ</l>
<l n="510">υἱὸν ἐμὸν τίσωσιν ὀφέλλωσίν τέ ἑτιμῇ.</l>
<l n="511">ὣς φάτο· τὴν δ᾽ οὔ τι προσέφη νεφεληγερέτα ζεύς,</l>
<l n="512">ἀλλ᾽ ἀκέων δὴν ἧστο· θέτις δ᾽ ὡς ἥψατο γούνων</l>
<l n="513">ὣς ἔχετ᾽ ἐμπεφυυῖα, καὶ εἴρετο δεύτερον αὖτις·</l>
<l n="514">νημερτὲς μὲν δή μοι ὑπόσχεο καὶ κατάνευσον</l>
<l n="515">ἢ ἀπόειπ᾽, ἐπεὶ οὔ τοι ἔπι δέος, ὄφρ᾽ ἐῢ εἰδέω</l>
<l n="516">ὅσσον ἐγὼ μετὰ πᾶσιν ἀτιμοτάτη θεός εἰμι.</l>
<l n="517">τὴν δὲ μέγ᾽ ὀχθήσας προσέφη νεφεληγερέτα ζεύς·</l>
<l n="518">ἦ δὴ λοίγια ἔργ᾽ ὅ τε μ᾽ ἐχθοδοπῆσαι ἐφήσεις</l>
<l n="519">ἥρη ὅτ᾽ ἄν μ᾽ ἐρέθῃσιν ὀνειδείοις ἐπέεσσιν·</l>
<l n="520">ἡ δὲ καὶ αὔτως μ᾽ αἰεὶ ἐν ἀθανάτοισι θεοῖσι</l>
<l n="521">νεικεῖ, καί τε με φησι μάχῃ τρώεσσιν ἀρήγειν.</l>
<l n="522">ἀλλὰ σὺ μὲν νῦν αὖτις ἀπόστιχε μή σε νοήσῃ</l>
<l n="523">ἥρη· ἐμοὶ δέ κε ταῦτα μελήσεται ὄφρα τελέσσω·</l>
<l n="524">εἴδ᾽ ἄγε τοι κεφαλῇ κατανεύσομαι ὄφρα πεποίθῃς·</l>
<l n="525">τοῦτο γὰρ ἐξ ἐμέθεν γε μετ᾽ ἀθανάτοισι μέγιστον</l>
<l n="526">τέκμωρ· οὐ γὰρ ἐμὸν παλινάγρετον οὐδ᾽ ἀπατηλὸν</l>
<l n="527">οὐδ᾽ ἀτελεύτητον ὅ τί κεν κεφαλῇ κατανεύσω.</l>
<l n="528">ἦ καὶ κυανέῃσιν ἐπ᾽ ὀφρύσι νεῦσε κρονίων·</l>
<l n="529">ἀμβρόσιαι δ᾽ ἄρα χαῖται ἐπερρώσαντο ἄνακτος</l>
<l n="530">κρατὸς ἀπ᾽ ἀθανάτοιο· μέγαν δ᾽ ἐλέλιξεν ὄλυμπον.</l>
<l n="531">τώ γ᾽ ὣς βουλεύσαντε διέτμαγεν· ἡ μὲν ἔπειτα</l>
<l n="532">εἰς ἅλα ἆλτο βαθεῖαν ἀπ᾽ αἰγλήεντος ὀλύμπου,</l>
<l n="533">ζεὺς δὲ ἑὸν πρὸς δῶμα·θεοὶ δ᾽ἅμα πάντες ἀνέσταν</l>
<l n="534">ἐξ ἑδέων σφοῦ πατρὸς ἐναντίον· οὐδέ τις ἔτλη</l>
<l n="535">μεῖναι ἐπερχόμενον, ἀλλ᾽ ἀντίον ἔσταν ἅπαντες.</l>
<l n="536">ὣς ὁ μὲν ἔνθα καθέζετ᾽ ἐπὶ θρόνου· οὐδέ μιν ἥρη</l>
<l n="537">ἠγνοίησεν ἰδοῦς᾽ ὅτι οἱ συμφράσσατο βουλὰς</l>
<l n="538">ἀργυρόπεζα θέτις θυγάτηρ ἁλίοιο γέροντος.</l>
<l n="539">αὐτίκα κερτομίοισι δία κρονίωνα προσηύδα·</l>
<l n="540">τίς δ᾽ αὖ τοι δολομῆτα θεῶν συμφράσσατο βουλάς;</l>
<l n="541">αἰεί τοι φίλον ἐστὶν ἐμεῦ ἀπονόσφιν ἐόντα</l>
<l n="542">κρυπτάδια φρονέοντα δικαζέμεν· οὐδέ τι πώ μοι</l>
<l n="543">πρόφρων τέτληκας εἰπεῖν ἔπος ὅττι νοήσης.</l>
<l n="544">τὴν δ᾽ ἠμείβετ᾽ ἔπειτα πατὴρ ἀνδρῶν τε θεῶν τε·</l>
<l n="545">ἥρη μὴ δὴ πάντας ἐμοὺς ἐπιέλπεο μύθους</l>
<l n="546">εἰδήσειν· χαλεποί τοι ἔσοντ᾽ ἀλόχῳ περ ἐούσῃ·</l>
<l n="547">ἀλλ᾽ ὃν μέν κ᾽ ἐπιεικὲς ἀκουέμεν οὔ τις ἔπειτα</l>
<l n="548">οὔτε θεῶν πρότερος τόν γ᾽ εἴσεται οὔτ᾽ ἀνθρώπων·</l>
<l n="549">ὃν δέ κ᾽ ἐγὼν ἀπάνευθε θεῶν ἐθέλοιμι νοῆσαι</l>
<l n="550">μή τι σὺ ταῦτα ἕκαστα διείρεο μὴ δὲ μετάλλα.</l>
<l n="551">τόνδ᾽ἠμείβετ᾽ ἔπειτα βοῶπις πότνια ἥρη·</l>
<l n="552">αἰνότατε κρονίδη ποῖον τὸν μῦθον ἔειπες;</l>
<l n="553">καὶ λίην σε πάρος γ᾽ οὔτ᾽ εἴρομαι οὔτε μεταλλῶ,</l>
<l n="554">ἀλλὰ μάλ᾽ εὔκηλος τὰ φράζεαι ἄσς᾽ ἐθέλῃσθα.</l>
<l n="555">νῦν δ᾽ αἰνῶς δείδοικα κατὰ φρένα μή σε παρείπῃ</l>
<l n="556">ἀργυρόπεζα θέτις θυγάτηρ ἁλίοιο γέροντος·</l>
<l n="557">ἠερίη γὰρ σοί γε παρέζετο καὶ λάβε γούνων·</l>
<l n="558">τῇ ς᾽ ὀΐω κατανεῦσαι ἐτήτυμον ὡς ἀχιλῆα</l>
<l n="559">τιμήσῃς, ὀλέσῃς δὲ πολέας ἐπὶ νηυσὶν ἀχαιῶν.</l>
<l n="560">τὴν δ᾽ ἀπαμειβόμενος προσέφη νεφεληγερέτα ζεύς·</l>
<l n="561">δαιμονίη αἰεὶ μὲν ὀΐεαι οὐδέ σε λήθω·</l>
<l n="562">πρῆξαι δ᾽ ἔμπης οὔ τι δυνήσεαι, ἀλλ᾽ ἀπὸ θυμοῦ</l>
<l n="563">μᾶλλον ἐμοὶ ἔσεαι· τὸ δὲ τοι καὶ ῥίγιον ἔσται.</l>
<l n="564">εἰ δ᾽ οὕτω τοῦτ᾽ ἐστὶν ἐμοὶ μέλλει φίλον εἶναι·</l>
<l n="565">ἀλλ᾽ ἀκέουσα κάθησο, ἐμῷ δ᾽ ἐπιπείθεο μύθῳ,</l>
<l n="566">μὴ νύ τοι οὐ χραίσμωσιν ὅσοι θεοί εἰς᾽ ἐν ὀλύμπῳ</l>
<l n="567">ἄσσον ἰόνθ᾽, ὅτε κέν τοι ἀάπτους χεῖρας ἐφείω.</l>
<l n="568">ὣς ἔφατ᾽ ἔδδεισεν δὲ βοῶπις πότνια ἥρη,</l>
<l n="569">καί ῥ᾽ ἀκέουσα καθῆστο ἐπιγνάμψασα φίλον κῆρ·</l>
<l n="570">ὤχθνσανδ᾽ ἀνὰ δῶμα διὸς θεοὶ οὐρανίωνες·</l>
<l n="571">τοῖσιν δ᾽ ἥφαιστος κλυτοτέχνης ἦρχ᾽ ἀγορεύειν</l>
<l n="572">μητρὶ φίλῃ ἐπίηρα φέρων λευκωλένῳ ἥρῃ·</l>
<l n="573">ἦ δὴ λοίγια ἔργα τάδ᾽ ἔσσεται οὐδὲ τ᾽ ἀνεκτά,</l>
<l n="574">εἰ δὴ σφὼ ἕνεκα θνητῶν ἐριδαίνετον ὧδε,</l>
<l n="575">ἐν δὲ θεοῖσι κολωιὸν ἐλαύνετον· οὐδέ τι δαιτὸς</l>
<l n="576">ἐσθλῆς ἔσσεται ἧδος, ἐπεὶ τὰ χερείονα νικᾷ.</l>
<l n="577">μητρὶ δ᾽ἐγὼ παράφημι καὶ αὐτῇ περ νοεούσῃ</l>
<l n="578">πατρὶ φίλῳ ἐπίηρα φέρειν διί, ὄφρα μὴ αὖτε</l>
<l n="579">νεικείῃσι πατήρ, σὺν δ᾽ἡμῖνδαῖτα ταράξῃ.</l>
<l n="580">εἴ περ γάρ κ᾽ ἐθέλῃσιν ὀλύμπιος ἀστεροπητὴς</l>
<l n="581">ἐξ ἑδέων στυφελίξαι· ὃ γὰρ πολὺ φέρτατός ἐστιν.</l>
<l n="582">ἀλλὰ σὺ τόν γ᾽ ἐπέεσσι καθάπτεσθαι μαλακοῖσιν·</l>
<l n="583">αὐτίκ᾽ ἔπειθ᾽ ἵλαος ὀλύμπιος ἔσσεται ἥμιν.</l>
<l n="584">ὣς ἄρ᾽ ἔφη καὶ ἀναΐξας δέπας ἀμφικύπελλον</l>
<l n="585">μητρὶ φίλῃ ἐν χερσὶ τίθει καί μιν προσέειπε·</l>
<l n="586">τέτλαθι μῆτερ ἐμή, καὶ ἀνάσχεο κηδομένη περ,</l>
<l n="587">μή σε φίλην περ ἐοῦσαν ἐν ὀφθαλμοῖσιν ἴδωμαι</l>
<l n="588">θεινομένην, τότε δ᾽ οὔ τι δυνήσομαι ἀχνύμενός περ</l>
<l n="589">χραισμεῖν· ἀργαλέος γὰρ ὀλύμπιος ἀντιφέρεσθαι·</l>
<l n="590">ἤδη γάρ με καὶ ἄλλοτ᾽ ἀλεξέμεναι μεμαῶτα</l>
<l n="591">ῥίψε ποδὸς τεταγὼν ἀπὸ βηλοῦ θεσπεσίοιο,</l>
<l n="592">πᾶν δ᾽ ἦμαρφερόμην, ἅμα δ᾽ ἠελίῳ καταδύντι</l>
<l n="593">κάππεσον ἐν λήμνῳ, ὀλίγος δ᾽ ἔτι θυμὸς ἐνῆεν·</l>
<l n="594">ἔνθά με σίντιες ἄνδρες ἄφαρ κομίσαντο πεσόντα.</l>
<l n="595">ὣς φάτο, μείδησεν δὲ θεὰ λευκώλενος ἥρη,</l>
<l n="596">μειδήσασα δὲ παιδὸς ἐδέξατο χειρὶ κύπελλον·</l>
<l n="597">αὐτὰρ ὃ τοῖς ἄλλοισι θεοῖς ἐνδέξια πᾶσιν</l>
<l n="598">ᾠνοχόει γλυκὺ νέκταρ ἀπὸ κρητῆρος ἀφύσσων·</l>
<l n="599">ἄσβεστος δ᾽ ἄρ᾽ ἐνῶρτο γέλως μακάρεσσι θεοῖσιν</l>
<l n="600">ὡς ἴδον ἥφαιστον διὰ δώματα ποιπνύοντα.</l>
<l n="601">ὣς τότε μὲν πρόπαν ἦμαρ ἐς ἠέλιον καταδύντα</l>
<l n="602">δαίνυντ᾽, οὐδέ τι θυμὸς ἐδεύετο δαιτὸς ἐΐσης,</l>
<l n="603">οὐ μὲν φόρμιγγος περικαλλέος ἣν ἔχ᾽ ἀπόλλων,</l>
<l n="604">μουσάων θ᾽ αἳ ἄειδον ἀμειβόμεναι ὀπὶ καλῇ.</l>
<l n="605">αὐτὰρ ἐπεὶ κατέδυ λαμπρὸν φάος ἠελίοιο,</l>
<l n="606">οἱ μὲν κακκείοντες ἔβαν οἶκον δε ἕκαστος,</l>
<l n="607">ἧχι ἑκάστῳ δῶμα περικλυτὸς ἀμφιγυήεις</l>
<l n="608">ἥφαιστος ποίης᾽ εἰδυίῃσι πραπίδεσσι·</l>
<l n="609">ζεὺς δὲ πρὸς ὃν λέχος ἤϊ᾽ ὀλύμπιος ἀστεροπητής,</l>
<l n="610">ἔνθα πάρος κοιμᾶθ᾽ ὅτε μιν γλυκὺς ὕπνος ἱκάνοι·</l>
<l n="611">ἔνθα καθεῦδ᾽ ἀναβάς, παρὰ δὲ χρυσόθρονος ἥρη.</l>
</div>
</body>
</text>
</TEI.2>
